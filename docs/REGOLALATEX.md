# Regole per la scrittura dei sorgenti LaTeX

Scriviamo un paio di regole da seguire quando scrivete le lezioni in modo da
cercare di adottare uno stile uniforme per aiutare la correzione e per garantire
una miglior trasparenza di ciò che si vuole scrivere.

## Commenti

Ricordatevi di commentare il vostro sorgente dove necessario. I commenti sono
__doverosi__ nei seguenti casi:

| Parola chiave del commento | Significato |
| --- | --- |
| TODO | Parte ancora da completare |
| DOUBT | Quando sorge un dubbio "matematico" sul testo scritto |
| ACHTUNG | Cosa a cui prestare particolare attenzione |

## Note

Inserite nel testo della lezione alcune sezioni chiamate Note per spiegare con
parole vostre alcune parti della lezione, soprattutto se risultano non troppo
chiare dagli appunti. Ad esempio, potreste scrivere una nota se c'è una parte
che potrebbe sembrare sbagliata o superflua ma dietro la quale c'è invece una
sottigliezza particolare e non subito evidente.

## Paragrafi e Spaziature

### Struttura Logica

Ricordate di lasciare una riga vuota tra i paragrafi. Questo spazio leggermente
più grosso tra due righe aiuta a staccare ed è esteticamente
piacevole. Ricordatevi che la lunghezza ideale di un paragrafo è tra le tre e le
sette righe.

### Virgole, punti e virgola e punti

Dopo ogni virgola, punto e virgole e dopo ogni punto __va inserito uno
spazio___, mentre prima di queste __non deve esserci spazio___.

### Indentazione

Indentate il vostro codice LaTeX rispettando la struttura logica del testo che
state scrivendo. Ad esempio dentro una coppia begin end considerate
l'inserimento di un piccolo margine (due/quattro spazi).

## Elementi Matematici

### Inline Math

Preferite elementi inline rispetto a quelli che occupano una riga intera. Le
eccezioni a questa regola generale sono: gli enunciati di teoremi fondamentali e
le cose di matematica con vari sub- e sup-script o che occuperebbero troppe
righe se scritte inline

### Caratteri speciali di matematica

Scriviamo qui sotto le sostituzioni che vi dovere ricordare di fare sulle più
comuni scritture. Tutto ciò per delineare meglio il concetto che si cerca di
esprimere: ci sono spesso infatti alcune cose che si tende a ripetere molto
spesso e speriamo di renderle un po' più chiare in questo modo.

| Testo usualmente utilizzato | Testo da utilizzare |
| --- | --- |
| \mathbb{N} | \bbN |
| \mathcal{D} | \cD |
| \mathfrak{M} | \kM |

Altri simboli specifici, che noteremo essere ripetuti troppo spesso, verranno
introdotti nel tempo. Controllate quindi questa pagina ogni tanto.

## Nomi di Lemmi e Teoremi

Considerate che è spesso utile dare dei nomi a lemmi e teoremi importanti (e
meno), poiché aiuta a ricordarsi o a richiamare i risultati. Cercate dei nomi
che ricordino l'enunciato stesso (uno slogan che in tre/quattro parole faccia
capire di che risultato di parla è perfetto) e non date nomi casuali (anche se
spiritosi) come il famoso 'Teorema del Grande Puffo'.

