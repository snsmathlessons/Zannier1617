\chapter{Legge di Gruppo sulla cubica e Gruppo dei Divisori}

\section{Legge di gruppo sulla cubica}
Abbiamo già visto che con la proiezione al quoziente $\pi : \bbC \rightarrow T$ il toro eredita la struttura di gruppo additivo da $\bbC$.
Vogliamo vedere adesso chi è la legge di gruppo sulla cubica $\widetilde{E}$.
Considero la mappa di Weierstrass: $T\rightarrow \widetilde{E}$ che manda $z \rightarrow (\wp(z):\wp'(z):1)$. Mi chiedo chi sia l'immagine di $z_1 + z_2$.

\begin{teorema}
  \label{leggedigruppo}
  Vale che $\wp(z_1+z_2) = \frac{a^2}{4} - \wp(z_1) - \wp(z_2) $
  con $a = \frac{\wp'(z_2) - \wp'(z_1)}{\wp(z_2) - \wp(z_1)}$.
\end{teorema}

\begin{proof}
Cerco dei coefficienti $a,b$ tali che $\wp'(z_1) - a\wp(z_1) - b$ si annulli in $z_1$ e $z_2$.
Risolvendo ottengo:

\begin{displaymath}
  \left\{
    \begin{array}{l}
      a = \frac{\wp'(z_2) - \wp'(z_1)}{\wp(z_2) - \wp(z_1)} \\
      b = - \frac{\wp'(z_2) \wp(z_1) - \wp'(z_1) \wp(z_2)}{\wp(z_2) - \wp(z_1)} \\
    \end{array}
  \right.
\end{displaymath}

Supponiamo $\wp(z_2) \neq \wp(z_1)$, altrimenti ho due casi: $z_2 \equiv z_1$, che tratterò alla fine, e $z_2 \equiv -z_1$.
In quest'ultimo caso la formula di addizione perde di senso, perché $\wp$ ha un polo in zero.


Considero la funzione $\wp'(z) - a \wp(z) - b$: è una funzione ellittica.

Inoltre, pensata nei complessi, ha poli solo nei punti del reticolo $L$, quindi pensata sul toro ha un polo solo in zero, ed è di ordine 3.
Allora ha 3 zeri, di cui sicuramente due sono $z_1$ e $z_2$. Chiamo $z_3$ l'altro zero.

Un teorema che abbiamo visto (T3) assicura che per le funzioni ellittiche $$ \sum_\text{zeri} z_i - \sum_\text{poli} w_i \equiv 0$$

Nel nostro caso $z_1 + z_2 + z_3 - (0+0+0) \equiv 0$, da cui $z_3 \equiv - z_1 - z_2$.

Imponendo ora che $\wp'(z) - a \wp(z) - b$ si annulli in $ -z_1 - z_2 $, ottengo:
$$ \wp'(-z_1-z_2) - a \wp(-z_1-z_2) - b = 0 $$
Da questo e dalla parità/disparità di $ \wp, \wp' $ segue:
$$ - \wp'(z_1+z_2) = a \wp(z_1+z_2) + b $$
Ora ricordo che: $$ - \wp'(z_1+z_2)^2 = 4 \wp(z_1+z_2)^3 - g_2 \wp(z_1+z_2) - g_3 $$
Mettendo a sistema queste due equazioni si ottiene:
$$4 \wp(z)^3 -a^2 \wp(z)^2 - (2ab+g_2) \wp(z) - g_3 - b^2=0$$
$$\wp(z)^3 -\frac{a^2}{4} \wp(z)^2 - \frac{(2ab+g_2)}{4} \wp(z) - \frac{(g_3 - b^2)}{4}=0$$
nei punti $z_1, z_2, z_3$.

Ovvero, pensandolo come un polinomio in $\wp(z)$, ha come radici $\wp(z_1), \wp(z_2), \wp(z_3)$.
Per le relazioni radici-coefficienti so che: $\frac{a^2}{4} = \wp(z_1) + \wp(z_2) + \wp(z_3)$.

$$\wp(z_1+z_2) = \frac{a^2}{4} - \wp(z_1) - \wp(z_2)$$
che è la formula di addizione che stavamo cercando.


Si può dimostrare che vale per ogni $z_1, z_2$, anche uguali (purché diversi da $0$), si tratta di fare
$$ \lim_{z_1 \rightarrow z_2} \frac{a^2}{4} - \wp(z_1) - \wp(z_2)$$ con De L'Hopital.
\end{proof}


Notiamo con stupore che è un espressione razionale, cosa che a priori non era ovvia.
In modo analogo si può ricavare una formula di addizione per $\wp'$.

\begin{osservazione}
Ricordando che la mappa di Weierstrass pensata in modo affine è $z \rightarrow (\wp(z),\wp'(z))$, ho quindi dimostrato che la mappa di Weirstrass induce la seguente struttura di gruppo su $E$:
$(x_1,y_1) + (x_2,y_2) = (x_3,y_3)$ con

\begin{displaymath}
  \left\{
    \begin{array}{l}
      x_3 = \frac14 a^2 - x_1 - x_2 \\
      y_3 = - ax_3 - b \\
    \end{array}
  \right.
\end{displaymath}
\end{osservazione}

\begin{osservazione}
Le traslazioni sono automorfismi della cubica. Sono mappe dalla curva in sé non banali e razionali.
L'inversa di $\tau_z$ è $\tau_{-z}$
\end{osservazione}

\section{Legge di gruppo geometrica sulla cubica}
Definisco $P_1 * P_2 = P_3$ come in figura.
\begin{center}
  \includegraphics[width=0.8\linewidth]{lezione-161207-fig1}
\end{center}

\begin{proposizione}
La funzione $*$ appena definita è una legge di gruppo commutativa.
\end{proposizione}
\begin{proof}
La commutatività è ovvia.
L'elemento neutro è il punto all'infinito (si vede per ragioni geometriche).
L'inverso di $P = (x_1, y_1)$ è $-P = (x_1, -y_1)$, ovvero il simmetrico rispetto all'asse $x$.
Il vero osso duro è l'associatività, che in questo corso non dimostriamo.
\end{proof}

\begin{osservazione}
Se sappiamo che la cubica proviene da un toro, possiamo dire che la legge di gruppo $*$ proviene dal $+$ del toro (sotto quali ipotesi valgono sti sollevamenti mi sfugge). In questo modo anche l'associatività diventa ovvia.
\end{osservazione}

\section{Equivalenza lineare tra divisori (sulle cubiche)}

\begin{definizione}
Definiamo il gruppo dei divisori sulla cubica $\Div(\widetilde{E})$ come il gruppo abeliano libero generato dai punti della cubica. Per gli analisti, me compresa, significa che è l'insieme delle combinazioni formali finite del tipo $$\sum_{P \in \widetilde{E}} \alpha_P(P)$$,
con $\alpha_P \in \mathbb{Z}$.
Sempre per gli analisti: coraggio ragazzi, mancano poche lezioni!
RIP per questi commenti che verranno cancellati da Balbo, stima per lui se invece li lascia.
% Vabbè li lasciamo anche se sarebbe meglio di no. Balbo
Attenzione: anche la stringa vuota ($\alpha_P=0$ $\forall P$) è un elemento, in particolare è l'elemento neutro.
Equivalentemente posso pensarle come le funzioni dalla cubica in $\mathbb{Z}$ a supporto finito.
\end{definizione}

\begin{definizione}
Si definisce grado di un divisore il numero $\sum \alpha_P \in \mathbb{Z}$.
\end{definizione}

\begin{osservazione}Il grado è un omomorfismo di gruppi $\deg: \Div(\widetilde{E}) \rightarrow \mathbb{Z}$.
\end{osservazione}

\begin{definizione}
Si definisce gruppo dei divisori di grado zero sulla cubica $\Div^0(\widetilde{E}) := \Ker(\deg)$.
\end{definizione}

\begin{definizione}
Per questa definizione supponiamo di sapere che la cubica viene da un toro.
Considero una funzione $f$ razionale non nulla su $\widetilde{E}$, cioè $f \in \bbC(\wp(z),\wp'(z))$. So che ha finiti zeri e finiti poli.
Si definisce: $\div(f) = \sum_{P\in T} \ord_P(f) \cdot (P) \in \Div(\widetilde E)$.
L'insieme di tutti i possibili $\div(f)$ si chiama insieme dei divisori principali.
\end{definizione}
\notamargine{Possiamo comunque definire, anche nel caso in cui la cubica non venga da un toro, il grado di una funzione razionale $f: \widetilde{E} \rar \bbC$. Preso un punto $p \in \widetilde{E}$ si può infatti considerare l'anello $\cO_{X, p} = \{ g: \widetilde{E} \rar \bbC \mid \mbox{razionali e definite in } p \}$, che risulta essere un DVR (è infatti locale e noetheriano, di dimensione uno, con ideale massimale principale) con ideale massimale $\cM_p$ delle funzioni razionali definite in $p$ che si annullano in $p$.

  A questo punto, visto che $f(p) = 0$ sappiamo che $f \in \cM_p^k$ per qualche $k \in \bbN$. Si definisce $\ord_p(f) = k$ (nel caso in cui $f$ abbia un polo in $p$ si definisce $\ord_p(f) = - \ord_p(\frac{1}{f})$).}

Un teorema che abbiamo visto (T2 sulle superfici di riemann compatte) garantisce che $\div(f) \in \Div^0(\widetilde{E})$
Inoltre $\{\div(f) | f: \widetilde{E} \rar \bbC \mbox{ razionale} \}$ è un sottogruppo di $\Div^0(\widetilde{E})$ (le verifiche sono banali).

C'è dunque un omomorfismo (non surgettivo) tra il gruppo moltiplicativo delle funzioni razionali non nulle su $\widetilde{E}$ e i divisori di grado zero.
$\varrho: \bbC(\widetilde E)^* \rightarrow \Div^0(\widetilde{E})$. Infatti $\div(fg)=\div(f)+\div(g)$.

\begin{proposizione}
$\Ker(\varrho) = \{\text{le funzioni costanti diverse da zero}\}$
\end{proposizione}
\begin{proof}
Un'inclusione ($\supseteq$) è banale, per l'altra possiamo osservare che se $\varrho(g)$ va nell'elemento
neutro di $\Div^0(\widetilde{E})$ (la stringa vuota), allora essa non ha né poli né zeri (neanche all'infinito), ma allora è necessariamente costante.
\end{proof}

\begin{osservazione}
Quindi ho una successione esatta che comincia così:
$$0 \rightarrow \bbC^* \rightarrow \bbC(\widetilde{E})^* \rightarrow \Div^0(\widetilde{E})$$
\end{osservazione}


\section{Divisori in un caso più semplice: $\bbP_1$}
$\bbC(\bbP_1) = \bbC(t)$ con $t$ che è la funzione coordinata $t(x_1, x_0)=\frac{x_1}{x_0}$.
Ha un polo nel punto all'infinito, cioè in $(1:0)$.

\begin{proposizione}
Ogni divisore di grado $0$ è il divisore di una funzione (nel caso di $\bbP_1$! Per $\widetilde E$ è falso.)
\end{proposizione}
\begin{proof}
  Possiamo supporre che $\infty$ non compaia nel divisore di grado $0$.
  Infatti, se per caso ci compare con coefficiente $n$, sarà sufficiente moltiplicare $f$ per la funzione $z^{-n}$ (in coordinate standard), che notiamo avere $\div z^{-n} = -n (0) + n (\infty)$, ovvero $z^{-n} \in \Ker \varrho$. E quindi $f \in \Ker \varrho \sse z^{-n} f \in \Ker \varrho$.
Allora (col piccolo abuso di identificare $\bbP_1 \backslash \infty$ con $\bbC$)
questo divisore sarà $\sum m_i (\alpha_i)$ con $m_i \in \mathbb{Z}$ e $\alpha_i \in \bbC$, e so che $\sum m_i=0$.
Calo dal cielo $\prod(t-\alpha_i)^m_i$, e si vede facilmente che risolve.
\end{proof}
\notamargine{La cosa che stiamo facendo è semplicemente di richiamare il classico teorema che ogni funzione meromorfa sulla sfera di Riemann si legge nelle carte standard come funzione razionale (con stesso grado sopra e sotto la linea di frazione)}

\section{Torniamo sulle cubiche: il gruppo di Picard}
In generale possiamo definire:

\begin{definizione}
$\Pic^0(\widetilde{E}) := \frac{\Div^0(\widetilde{E})}{\text{divisori principali}}$
\end{definizione}

\begin{osservazione}
Ho quindi la successione esatta:
$$0 \rightarrow \bbC^* \rightarrow \bbC^*(\widetilde{E}^*) \rightarrow \Div^0(\widetilde{E})\rightarrow \Pic^0(\widetilde{E})\rightarrow 0$$
\end{osservazione}

Nel caso visto prima di $\bbP_1$, già $\Pic^0(\bbP_1)=0$

\notamargine{
Avere il $\Pic=0$ è imparentato in qualche modo con l'essere UFD. Ad esempio $\mathbb{Z}(i)$ ha $\Pic=0$. Nel caso del $\bbP_1$, il fatto che il suo $\Pic$ sia nullo è dunque legato alla fattorizzazione unica dei polinomi.
}

\section{Vogliamo ora studiare il Pic di una curva ellittica (proveniente da un toro)}

Considero $\sigma : \widetilde E \rightarrow \Div^0(\widetilde E)$ tale che $\sigma(P)=(P)-(0)$
Considero un divisore di grado $0$ su $E$. Sarà della forma $d = \sum\alpha_P\cdot(P)$.
Poiché $\sum \alpha_P=0$, lo posso scrivere come $\sum\alpha_p \sigma(P)$.

\begin{definizione}
Equivalenza lineare tra divisori. Si dice che $d_1 \sim d_2$ se $d_1-d_2$ è un divisore principale. Attenzione! Non tutti i divisori di grado zero sono principali.
\end{definizione}

\begin{teorema}
  \label{teorema_divisori_semplici}
Ogni divisore di grado zero è linearmente equivalente ad un $\sigma(P)$.
\end{teorema}

Alla dimostrazione premettiamo alcuni lemmi.
\begin{lemma}
  \label{lemma_equiv_lin}
$(R) + (-R) \sim 2(0)$
\end{lemma}
\begin{proof}
Sia $R$ è il punto di $\widetilde E$ associato al punto $z_0 \in T$.
Dimostro ora che $(R)+(-R)-2(0)$ è un divisore principale, da cui $(R)+(-R)-2(0) \sim \varnothing$ da cui la tesi.
Ma considerando la funzione $\wp(z)-\wp(z_0)$ si vede che ha divisore $(R)+(-R)-2(0)$ (polo doppio in $0$, zeri semplici in $R,-R$), da cui la tesi.
\end{proof}

\begin{lemma}
  \label{lemma_equiv_lin2}
$\sigma(P)+\sigma(Q) \sim \sigma (P+Q)$
\end{lemma}
\begin{proof}
La tesi equivale a:
$$(P)-(0)+(Q)-(0) \sim (P+Q)-(0)$$
$$(P)+(Q)\sim (P+Q)+(0)$$
Attenzione: si intende che il $+$ dentro alle parentesi è la legge di gruppo sulla cubica indotta dall'addizione del toro, mentre il $+$ fuori dalla parentesi è il $+$ formale dei divisori.
Considero la funzione $h(z) = \wp'(z) - a \wp(z) - b$ con a e b definiti come nel Teorema \ref{leggedigruppo}. Abbiamo già visto che ha un polo di ordine $3$ nell'origine e tre zeri semplici in $P$, $Q$, $-P-Q$. Quindi $$\div(h)=(P)+(Q)+(-P-Q)-3(0) \sim \varnothing$$
Utilizzo ora il lemma \ref{lemma_equiv_lin}, e ottengo che:
$$(P)+(Q)+2(0)-(P+Q)-3(0) \sim \varnothing$$
$$(P)+(Q) \sim (P+Q)-(0)$$
\end{proof}

\begin{proof}[Dimostrazione del Teorema]
Considero un qualsiasi divisore $d$ di grado $0$.
$$d=\sum a_i (P_i)$$
per $i=1,...,n$. So che $\sum a_i=0$. Allora:
$$d = \sum a_i (P_i)-\sum a_i (0) \sim \sum a_i ((P_i)-(0))=\sum a_i (\sigma(P_i))$$
Ma adesso estendendo banalmente il lemma \ref{lemma_equiv_lin2} dalle somme alle combinazioni lineari, ottengo che:
$$d \sim \sum a_i (\sigma(P_i)) \sim \sigma(\sum a_i P_i)$$
da cui la tesi.
\end{proof}


\newthought{La lezione comincia} con un richiamo delle nozioni recentemente acquisite: il gruppo dei divisori della cubica completata proiettivamente $\Div(\widetilde{E})$, del morfismo $\deg$, del suo nucleo $\Div^0(\widetilde{E})$, del divisore di una funzione meromorfa sul toro $\div(f)\in\Div^0(\widetilde{E})$ e infine del gruppo di Picenni $\Pic^0(\widetilde{E}) := \frac{\Div^0(\widetilde{E})}{\text{divisori principali}}$.

Ricordiamo che per parlare di divisori stiamo assumendo di sapere già che la cubica $\widetilde{E}$ viene da un toro.

\section{Sulla legge di gruppo su $\widetilde{E}$}
Costruiamo la mappa seguente intesa come morfismo di gruppi:
$$
\Theta: \ \Div^0(\widetilde{E})\rar \widetilde{E},
$$
$$
\Theta\left(\sum_P a_P \cdot (P)\right)=\sum_P a_P \cdot P
$$
dove la somma a destra è fatta rispetto alla legge di gruppo della cubica.
Osserviamo che questa mappa è surgettiva: $\Theta((P)-(O))=P$.

\notamargine{La mappa $\Theta$ è la cosa più naturale da considerare:
  sappiamo già sommare (non solo formalmente) gli elementi di $\widetilde{E}$}

\begin{lemma}
Il nucleo della mappa $\Theta$ è dato esattamente dai divisori principali.
\end{lemma}
\begin{proof}
Prendiamo un generico divisore principale e calcoliamoci sopra la mappa:
$$
\Theta(\div f)=\Theta\left(\sum_P \ord_P(f) \cdot (P)\right)=\sum_P \ord_P(f)\cdot P=0
$$
poichè avevamo visto che era vero in $\bbC/L$ usando il T3.

Viceversa la scorsa volta vedemmo (\ref{teorema_divisori_semplici}) che ogni divisore di grado zero $d$ si può scrivere nella forma
$$ d = \mbox{divisore principale} + \sigma(R) = (R) - (O) $$
applicando ora $\Theta$ si ottiene che $R=O$ e ci siamo.
\end{proof}

\notamargine{Visto quanto fa schifo la legge di gruppo sulle cubiche, l'affermazione che facciamo è abbastanza forte. Per ogni combinazione su $\bbZ$ di punti (sommati sulla cubica) $\sum_i \alpha_i P_i = 0$ c'è una funzione $f$ razionale per cui vale $\forall i \quad \ord_{P_i}(f) = \alpha_i$}

Grazie a questo lemma e al primo teorema di isomorfismo si ottiene l' isomorfismo
$$
\widetilde{\Theta}: \Pic^0 \rar \widetilde{E}
$$
che ci dà una nuova interpretazione della legge di gruppo sulla cubica: essa è indotta dalla somma di divisori dentro al Picard. Per gli amanti delle sequenze esatte riassumiamo il tutto così:
$$
0\rar\mbox{divisori principali}\rar \Div^0(\widetilde{E})\rar \widetilde{E}\rar 0.
$$
Prima di procedere diamo un insight di ciò che si potrebbe dimostare; prendiamo l' anello:
$$
\bbC[\wp(z),\wp'(z)]\simeq\frac{\bbC[x,y]}{(y^2 - ax^3 - bx - c)}
$$
quello che si può far vedere è che i suoi ideali (o meglio il modulo dei suoi ideali principali) sono in naturale corrispondenza con il Picard della cubica. All' occhio esperto non sfuggirà l' analogia con gli anelli quadratici che si riassume nei simboli seguenti:
$$
\bbC[x] \leftrightarrow \bbZ\, \ \ , \ \ \ \bbC\left[x,\sqrt{ax^3+bx+c}\right] \leftrightarrow \bbZ\left[\sqrt{\alpha}\right].
$$

\chapter{Burlesque}

\section{logaritmo ellittico}
Lo scopo di questa chiacchera è dare una idea di come si possa {\it invertire} la funzione $\wp: \bbC/L \rar \widetilde{E}$, o meglio costruirne delle determinazioni.\\
L' analogia con le quadriche $x^2+y^2=1$ e la funzione $\sin$ è forte: stiamo cercando l' equivalente del logaritmo complesso.\\
Accettiamo il fatto che si possa dare una nozione di forma differenziale sulla cubica (che in fondo è una onesta varietà). Allora definiamo una forma differenziale $\omega$ su $\widetilde{E}$ dandone l' espressione in coordinate locali $(x,y)$:
$$
\omega=\frac{dx}{y(x)}=\frac{dx}{\pm\sqrt{ax^3+bx+c}}
$$
questa forma è definita su $\bbC\setminus\{\alpha, \beta, \gamma\}$ le tre radici della cubica ma ha un problema di scelta della determinazione della radice; perchè sia ben definita occorre operare dei {\it tagli} $\gamma_1$ e $\gamma_2$ che collegano le radici $\alpha,\beta$ e $\gamma,\infty$. Se rimuoviamo questi cammmini dal nostro piano una scelta del segno nella forma $\omega$ è coerente ovunque e si può felicemente integrare. Inolre aver tolto l' $\infty$ ci permette di passare dal piano complesso alla sfera di Riemann.\\
Alla fine abbiamo due forme $\omega_+$ ed $\omega_-$ definite su $\widehat{\bbC}\setminus\{\gamma_1,\gamma_2\}$. Adesso avviene il passaggio critico: dobbiamo incollare queste due sfere tramite l' identificazione rispettiva dei cammini che abbiamo rimosso:
$$
\gamma_1^+\sim \gamma_1^-\ \ , \ \ \gamma_2^+\sim\gamma_2^-;
$$
quest' incollamente a priori è topologico ma può essere fatto in modo da mantenere la struttura complessa, e questo è non ovvio. però dato che topologicamente il risultato è un toro la struttura complessa su di lui, per il teorema di classificazione di Riemann, deve essere quella standard.\\
Questo toro che abbiamo trovato è naturalmente quello corrispondente alla nostra cubica, anche se neanche questo sembra ovvio.\\
Le nostre forme differenziali nell' incollamento non si perdono, anzi si uniscono coerentemente dando luogo quindi ad una unica $\Omega$ definita sul toro.\\
Questa forma agisce naturalmente, tramite integrazione, sui cammini sul toro, o meglio sulle loro classi di equivalenza omotopica, o meglio sull' abelianizzato del gruppo fondamentale:
$$
\int_{c_1 * c_2} \Omega=\int_{c_2 * c_1} \Omega
$$
Insomma abbiamo costruito l' integrale sulle classi di omologia del toro (che ha primo gruppo di omotopia/omologia $\bbZ\times \bbZ $), fissati due generatori $\{c_1,c_2\}$ si ha:
$$
\int: \bbZ\times \bbZ \rar \bbC \ \ \ \ \ (m_1,m_2)\mapsto m_1 \int_{c_1} \Omega+m_2 \int_{c_2} \Omega
$$
L' immagine di questa mappa, per delle ragioni da chiarire, dovrebbe proprio essere il reticolo $L$ soggiacente al toro.\\
Si arriva quindi alla definizione di logaritmo ellittico, fissato $O\in \widetilde{E}$:
$$
\widetilde{E}\rar \bbC/L\ \ \ \ P\mapsto \int_O^P \Omega
$$
questi ultimi passaggi esulano persistentemente dalla mia comprensione.
\section{mappe tra curve ellittiche diverse}
Avevamo visto che una mappa olomorfa tra due tori $T_1$ e $T_2$, a meno di traslazioni, era per forza moltiplicativa. La domanda che ci poniamo è come questa mappa si legga a livello di cubiche: può essere una funzione trascendente?
\begin{proposizione}
Se $T_1$ e $T_2$ sono tori, $\widetilde{E}_1$ e $\widetilde{E}_2$ le corrispondenti cubiche, $\mu$ complesso non nullo; allora la mappa $\phi_\mu:\widetilde{E}_1\rar\widetilde{E}_2$, indotta dalla moltiplicazione per $\mu$ sui tori, è una funzione razionale delle coordinate.
\end{proposizione}
\begin{proof}
Sappiamo che, se i tori sono indotti da reticoli $L_1$ ed $L_2$, vale:
$$
\mu L_1\subseteq L_2;
$$
utilizzando le funzioni di Weierstrass abbiamo le parametrizzazioni (usiamo carte affini sulla cubica):
$$
\wp_i:T_i\rar \widetilde{E}_i \qquad \ \ z \mapsto (\wp_i(z),\wp_i'(z))\ \ \ \ i=1,2
$$
quindi possiamo scrivere la relazione di commutazione nel modo più efficiente:
$$
\phi_\mu(\wp_1(z),\wp_1'(z))=(\wp_2(\mu z),\wp_2'(\mu z))
$$
a questo punto osserviamo che, grazie alla condizione $\mu L_1\subseteq L_2$, la funzione $\wp_2(\mu z)$ (e la sua derivata) è periodica anche per $L_1$ e dunque appartiene a $\bbC(\wp_1,\wp_1')$; questo implica che la funzione $\phi_\mu$ sia razionale.
\end{proof}
A questo punto è obbligatorio un esempio di reticoli che abbiano morfismi in sè stessi non dati da moltiplicazione per interi:
\begin{fatto}
Per $L=\bbZ[i]$ la corrispondente cubica è $y^2=x^3-x$ e un' isogenia qui è data da $(x,y)\mapsto (-x,iy)$.
\end{fatto}
\section{Grado di una funzione razionale su una curva ellittica}
Diamo la definizione di grado.
\begin{definizione}
Consideriamo una mappa $f:\widetilde{E}\rar\ \bbC$ che sia funzione razionale delle coordinate. Una tale $f$ verrà detta {\it funzione razionale}. Se è noncostante il suo grado è definito come:
$$
\deg(f,\alpha)=\#\{x\in \widetilde{E}:f(x)=\alpha\}
$$
dove $\alpha$ è un qualsiasi valore regolare di $f$.
\end{definizione}
Il fatto vero e a priori non ovvio è che questo numero sia finito e non dipenda da $\alpha$.\\
Osserviamo subito che per il T2 sulle funzioni ellittiche $f$ ed $f-\alpha$ hanno stesso numero di poli (ovvero di zeri) e quindi:
$$
\deg(f,\alpha)=\#\{f=\alpha\}=\#\{f-\alpha=0\}=\#\{\mbox{poli di } f-\alpha\}=\#\{\mbox{poli di } f\}
$$
e abbiamo eliminato la dipendenza da $\alpha$.\\
Il legame tra grado e curve ellittiche è dato dal seguente
\begin{esercizio}
Sia $f$ funzione ellittica non costante, allora vale:
$$
\deg f= [\bbC(\wp(z),\wp'(z)):\bbC(f(z))].
$$
\end{esercizio}
Con questa sfida si chiude, a Dio piacendo, la lezione di Umberto.
